<!DOCTYPE html>
<html>
     <head>
     </head>
     <body>
         <h2>Устройство</h2>
    
         <p>
            Всички телефонни апарати имат следните части: микрофон, слушалка, звънец и клавиатура. Микрофонът и слушалката обикновено са интегрирани в едно (слушалка), която се поставя близо до лицето, за да се говори. Клавиатурата може да бъде част базовата единица или от слушалката. В миналото се е използвала шайба за импулсно набиране на номерата, а модерните телефони с клавиатура са с тонално набиране. Стационарен телефон е този, който е свързан с електрическа двойка кабели (чифт) към телефонната мрежа, а мобилен телефон или клетъчен телефон е преносимо устройство, което комуникира с телефонната мрежа посредством радиовълни. Безжичен телефон (също DECT телефон, на английски: Digital Enhanced Cordless Telecommunications – цифрова усилена безжична комуникация) е преносим стационарен телефон от две части: подвижна слушалка, комуникираща безжично с базата – телефонен апарат, свързан по кабел към телефонната мрежа и може да се използва само в ограничен периметър около него.
</p>

     </body> 
</html>
